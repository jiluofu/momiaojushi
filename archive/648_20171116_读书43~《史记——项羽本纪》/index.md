
          
            
**2017.11.16**



![](//upload-images.jianshu.io/upload_images/51001-188b1d393be5c425.jpg)




以前一直奇怪，为什么项羽为什么要写成本纪。完整读一遍才发现，全文就是在黑项羽。
>项羽本纪第七
项籍少时，学书不成，去学剑，又不成。项梁怒之。籍曰：「书足以记名姓而已。剑一人敌，不足学，学万人敌。」於是项梁乃教籍兵法，籍大喜，略知其意，又不肯竟学。



学什么都是浅尝辄止
>秦始皇帝游会稽，渡浙江，梁与籍俱观。籍曰：「彼可取而代也。」梁掩其口，曰：「毋妄言，族矣！」梁以此奇籍。籍长八尺馀，力能扛鼎，才气过人，虽吴中子弟皆已惮籍矣。



祸从口出啊，力能扛鼎，没人能打得过，和樊哙差不多
>梁召籍入。须臾，梁眴籍曰：「可行矣！」於是籍遂拔剑斩守头。项梁持守头，佩其印绶。门下大惊，扰乱，籍所击杀数十百人。一府中皆慴伏，莫敢起。



击杀数十百人
>居鄛人范增，年七十，素居家，好奇计，往说项梁曰：「陈胜败固当。夫秦灭六国，楚最无罪。自怀王入秦不反，楚人怜之至今，故楚南公曰『楚虽三户，亡秦必楚』也。今陈胜首事，不立楚後而自立，其势不长。今君起江东，楚蜂午之将皆争附君者，以君世世楚将，为能复立楚之後也。」



范增出场了
>宋义乃谏项梁曰：「战胜而将骄卒惰者败。今卒少惰矣，秦兵日益，臣为君畏之。」项梁弗听。乃使宋义使於齐。道遇齐使者高陵君显，曰：「公将见武信君乎？」曰：「然。」曰：「臣论武信君军必败。公徐行即免死，疾行则及祸。」秦果悉起兵益章邯，击楚军，大破之定陶，项梁死。



不听别人意见，大祸临头
>项羽晨朝上将军宋义，即其帐中斩宋义头，出令军中曰：「宋义与齐谋反楚，楚王阴令羽诛之。」当是时，诸将皆慴服，莫敢枝梧。



反而把宋义杀了
>项羽乃悉引兵渡河，皆沈船，破釜甑，烧庐舍，持三日粮，以示士卒必死，无一还心。於是至则围王离，与秦军遇，九战，绝其甬道，大破之，杀苏角，虏王离。涉间不降楚，自烧杀。当是时，楚兵冠诸侯。诸侯军救钜鹿下者十馀壁，莫敢纵兵。及楚击秦，诸将皆从壁上观。楚战士无不一以当十，楚兵呼声动天，诸侯军无不人人惴恐。於是已破秦军，项羽召见诸侯将，入辕门，无不膝行而前，莫敢仰视。项羽由是始为诸侯上将军，诸侯皆属焉。



项羽人生顶峰到了，破釜沉舟，作壁上观
>项羽乃召黥布、蒲将军计曰：「秦吏卒尚众，其心不服，至关中不听，事必危，不如击杀之，而独与章邯、长史欣、都尉翳入秦。」於是楚军夜击阬秦卒二十馀万人新安城南。



杀秦卒二十多万
>沛公左司马曹无伤使人言於项羽曰：「沛公欲王关中，使子婴为相，珍宝尽有之。」
范增说项羽曰：「沛公居山东时，贪於财货，好美姬。今入关，财物无所取，妇女无所幸，此其志不在小。吾令人望其气，皆为龙虎，成五采，此天子气也。急击勿失。」



沛公先进咸阳，要对沛公动手
>楚左尹项伯者，项羽季父也，素善留侯张良。张良是时从沛公，项伯乃夜驰之沛公军，私见张良，具告以事，欲呼张良与俱去。曰：「毋从俱死也。」张良曰：「臣为韩王送沛公，沛公今事有急，亡去不义，不可不语。」



项伯来救张良，张良来救沛公，都是好人啊
>沛公旦日从百馀骑来见项王，至鸿门，谢曰：「臣与将军戮力而攻秦，将军战河北，臣战河南，然不自意能先入关破秦，得复见将军於此。今者有小人之言，令将军与臣有卻。」项王曰：「此沛公左司马曹无伤言之；不然，籍何以至此。」



鸿门宴开始，上来先把自己的卧底给出卖了
>范增数目项王，举所佩玉玦以示之者三，项王默然不应。



玉玦就是要下决心
>项庄拔剑起舞，项伯亦拔剑起舞，常以身翼蔽沛公，庄不得击。



项庄舞剑，项伯保护
>哙即带剑拥盾入军门。交戟之卫士欲止不内，樊哙侧其盾以撞，卫士仆地，哙遂入，披帷西乡立，瞋目视项王，头发上指，目眦尽裂。项王按剑而跽曰：「客何为者？」张良曰：「沛公之参乘樊哙者也。」项王曰：「壮士，赐之卮酒。」则与斗卮酒。哙拜谢，起，立而饮之。项王曰：「赐之彘肩。」则与一生彘肩。樊哙覆其盾於地，加彘肩上，拔剑切而啗之。项王曰：「壮士，能复饮乎？」樊哙曰：「臣死且不避，卮酒安足辞！夫秦王有虎狼之心，杀人如不能举，刑人如恐不胜，天下皆叛之。怀王与诸将约曰『先破秦入咸阳者王之』。今沛公先破秦入咸阳，豪毛不敢有所近，封闭宫室，还军霸上，以待大王来。故遣将守关者，备他盗出入与非常也。劳苦而功高如此，未有封侯之赏，而听细说，欲诛有功之人。此亡秦之续耳，窃为大王不取也。」项王未有以应，曰：「坐。」



樊哙的人生巅峰，把项羽给顶了
>沛公曰：「今者出，未辞也，为之柰何？」樊哙曰：「大行不顾细谨，大礼不辞小让。如今人方为刀俎，我为鱼肉，何辞为。」於是遂去。



樊哙的成语，人为刀俎，我为鱼肉
>亚父受玉斗，置之地，拔剑撞而破之，曰：「唉！竖子不足与谋。夺项王天下者，必沛公也，吾属今为之虏矣。」沛公至军，立诛杀曹无伤。



竖子不足与谋
>居数日，项羽引兵西屠咸阳，杀秦降王子婴，烧秦宫室，火三月不灭；项王见秦宫皆以烧残破，又心怀思欲东归，曰：「富贵不归故乡，如衣绣夜行，谁知之者！」说者曰：「人言楚人沐猴而冠耳，果然。」项王闻之，烹说者。



富贵不还乡，衣绣夜行，真是暴发户啊
>乃曰：「巴、蜀亦关中地也。」故立沛公为汉王，王巴、蜀、汉中，都南郑。



汉中王的来历
>项王闻之，即令诸将击齐，而自以精兵三万人南从鲁出胡陵。
项王乃西从萧，晨击汉军而东，至彭城，日中，大破汉军。汉军皆走，相随入穀、泗水，杀汉卒十馀万人。汉卒皆南走山，楚又追击至灵壁东睢水上。汉军卻，为楚所挤，多杀，汉卒十馀万人皆入睢水，睢水为之不流。



太能打仗了
>汉王道逢得孝惠、鲁元，乃载行。楚骑追汉王，汉王急，推堕孝惠、鲁元车下，滕公常下收载之。如是者三。曰：「虽急不可以驱，柰何弃之？」於是遂得脱。



孩子都不要了
>汉王患之，乃用陈平计间项王。项王使者来，为太牢具，举欲进之。见使者，详惊愕曰：「吾以为亚父使者，乃反项王使者。」更持去，以恶食食项王使者。使者归报项王，项王乃疑范增与汉有私，稍夺之权。范增大怒，曰：「天下事大定矣，君王自为之。原赐骸骨归卒伍。」项王许之。行未至彭城，疽发背而死。



范增气死
>为高俎，置太公其上，告汉王曰：「今不急下，吾烹太公。」汉王曰：「吾与项羽俱北面受命怀王，曰『约为兄弟』，吾翁即若翁，必欲烹而翁，则幸分我一桮羹。」
项王怒，欲杀之。项伯曰：「天下事未可知，且为天下者不顾家，虽杀之无益，祇益祸耳。」项王从之。



把对手拉到自己的高度
>项王谓汉王曰：「天下匈匈数岁者，徒以吾两人耳，原与汉王挑战决雌雄，毋徒苦天下之民父子为也。」汉王笑谢曰：「吾宁斗智，不能斗力。」



项羽真是没办法了，要来决斗
>汉王数之，项王怒，欲一战。汉王不听，项王伏弩射中汉王。汉王伤，走入成皋。



汉王中箭，后来去世也是因为箭伤
>汉王复使侯公往说项王，项王乃与汉约，中分天下，割鸿沟以西者为汉，鸿沟而东者为楚。项王许之，即归汉王父母妻子。军皆呼万岁。



士兵不想打仗
>汉欲西归，张良、陈平说曰：「汉有天下太半，而诸侯皆附之。楚兵罢食尽，此天亡楚之时也，不如因其机而遂取之。今释弗击，此所谓『养虎自遗患』也。」汉王听之。



咬牙坚持一下就是胜利，为后来官渡之战做了榜样
>汉王曰：「善。」於是乃发使者告韩信、彭越曰：「并力击楚。楚破，自陈以东傅海与齐王，睢阳以北至穀城与彭相国。」使者至，韩信、彭越皆报曰：「请今进兵。」韩信乃从齐往，刘贾军从寿春并行，屠城父，至垓下。大司马周殷叛楚，以舒屠六，举九江兵，随刘贾、彭越皆会垓下，诣项王。



答应封韩信和彭越，这俩人才来配合，真是乱臣贼子
>项王军壁垓下，兵少食尽，汉军及诸侯兵围之数重。夜闻汉军四面皆楚歌，项王乃大惊曰：「汉皆已得楚乎？是何楚人之多也！」项王则夜起，饮帐中。有美人名虞，常幸从；骏马名骓，常骑之。於是项王乃悲歌慷慨，自为诗曰：「力拔山兮气盖世，时不利兮骓不逝。骓不逝兮可柰何，虞兮虞兮柰若何！」歌数阕，美人和之。项王泣数行下，左右皆泣，莫能仰视。



太软弱了
>项王自度不得脱。谓其骑曰：「吾起兵至今八岁矣，身七十馀战，所当者破，所击者服，未尝败北，遂霸有天下。然今卒困於此，此天之亡我，非战之罪也。今日固决死，原为诸君快战，必三胜之，为诸君溃围，斩将，刈旗，令诸君知天亡我，非战之罪也。」



嘴还挺硬
>乌江亭长义船待，谓项王曰：「江东虽小，地方千里，众数十万人，亦足王也。原大王急渡。今独臣有船，汉军至，无以渡。」项王笑曰：「天之亡我，我何渡为！且籍与江东子弟八千人渡江而西，今无一人还，纵江东父兄怜而王我，我何面目见之？纵彼不言，籍独不愧於心乎？」



最后的意见也听不进去
>项王身亦被十馀创。顾见汉骑司马吕马童，曰：「若非吾故人乎？」马童面之，指王翳曰：「此项王也。」



终结了
>诸项氏枝属，汉王皆不诛。乃封项伯为射阳侯。
家属到是没事，但是也没太好


>及羽背关怀楚，放逐义帝而自立，怨王侯叛己，难矣。
太史公评论，总体来说是挺讽刺的




**个人微信公众号，请搜索：摹喵居士（momiaojushi）**

          
        